---
title: Cafe Scientifique: Apie tą pilką glitų drebutį po kaukole
event: Cafe Scientifique
event_link: http://www.facebook.com/event.php?eid=104977972873931
venue: InVino (Aušros Vartų g. 7), Vilnius (Lithuania)
venue_link: http://maps.google.com/maps/place?cid=11922385742380166707&q=In+Vino,+7+Au%C5%A1ros+Vart%C5%B3+gatv%C4%97,+Vilnius,+Lituania&hl=lt&dtab=0&sll=54.676441,25.288205&sspn=0.006295,0.006295&ie=UTF8&ll=54.681473,25.280056&spn=0,0&z=16
when: 2010-04-05 19:00:00
categories: Lectures
datestamp: 2010-04-05 12:03:05
links:
    slides: https://docs.google.com/leaf?id=0B8XUj38c04GBMmIzM2I1ZTAtNzc2Ni00MTBlLTkyZDgtNDZlMzA0NzE2NDg5&hl=lt
---

Žmogaus protas yra neišmatuojamas, jo kūrybinei galiai neprilygsta niekas – iš kur tokia jėga? Kaip atsiranda tokie sudėtingi procesai kaip sąmonė? Ar kompiuterių ir smegenų veikimo principai tapatūs? Neuromokslininkai į šiuos klausimus mėgina atsakyti iš įvairių pusių: tirdami, kaip mes matome, suvokiame, kuriame, mąstome, šnekame, aiškindamiesi, kaip veikia smegenų ląstelės neuronai, teoriškai modeliuodami šiuos procesus, diskutuodami, kas yra protas. Apie manipuliavimą mąstymu ir minčių skaitymą, fotografinę atmintį, skaitymą iš rankų ir veido, meną ir dirbtinius kompozitorius bei atsakomybę už visa tai, ką neuromokslai pridirbs ateityje, kviečiame padiskutuoti su lektoriumi Jonu Kubiliumi. Diskusiją praskaidrins gyvai atliekami eksperimentai ir netikėti realių mokslinių tyrimų rezultatai.

Jonas Kubilius yra Masačusetso technologijos instituto (JAV) absolventas (matematika, fizika), Leuveno universiteto (Belgija) magistrantas (dirbtinis intelektas) ir doktorantas (psichologija). Studijuoja žmogaus regos sistemos veikimo principus, kartais skaito populiarias paskaitas apie neuromokslus.
